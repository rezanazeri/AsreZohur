<head>
<link href="image/4.png" rel="shortcut icon"><meta http-equiv="Content-Type" content="text/html; charset=utf-8" />
<meta http-equiv="Content-Type" content="text/html; charset=UTF-8">
<title>عطرظهور :: www.ghafase.blogsky.com</title>
<style type="text/css">
a { text-decoration: none; color:#033f4d; }
body { margin: 10px; padding: 0; background-color: #dasd; font-family: Tahoma; font-size: 10pt; text-align: center; ext-decoration: none; }	
A:hover {color: #0584a3; font-family: Tahoma; font-size: 10pt; border-radius: 10px;}
.post { margin-bottom: 10px; padding-bottom: 10px; background-image: url('image/back.gif'); direction: rtl; border-radius: 10px; }
</style>
	
<div id="main">
	<div class="post" align="center">
		<blockquote>
			<p align="right" style="margin-top: 0; margin-bottom: 0">&nbsp;</p>
			<p align="left" style="margin-top: 0; margin-bottom: 0">
			<img border="0" src="image/Untitled-1.png"></span></p>
			<p align="left" style="margin-top: 0; margin-bottom: 0">&nbsp;</p>
			<hr color="#0584A3">
			<p style="margin: 0 25px" dir="rtl" align="justify">&nbsp;</p>
			<p style="margin: 0 25px" dir="rtl" align="justify">
			<font face="Tahoma" size="2"><b><a name="جنگ_جهانى_در_دوران_ظهور">جنگ جهانى در دوران ظهور</a></b></font></p>
			<p style="margin: 0 25px" dir="rtl" align="justify">
			<font face="Tahoma" size="2"><br>
			روايات فراوانى حكايت از وقوع يك جنگ جهانى پيش از ظهور حضرت مهدى (عليه السلام) دارد ، اما بعيد است كه بتوان آن را بر دو جنگ جهانى اول 
			و دوم معاصر تطبيق نمود زيرا صفاتى كه براى آن جنگ جهانى در روايات 
			آمده با اوصاف اين دو جنگ تفاوت دارد چرا كه برخى روايات زمان اين جنگ 
			را نزديك ظهور يا در اثناء آن مطرح مى كنند بلكه از برخى روايات 
			استفاده مى شود كه اين نبرد در همان سال ظهور ويا بعد از آغاز نهضت 
			مقدس آن بزرگوار بوقوع مى پيوندد .<br>
			اينك به نمونه هايى از اين روايات توجه كنيد : از امير مؤمنان (عليه 
			السلام) منقول است كه فرمود : &quot; پيش روى قائم (عليه السلام) مرگى 
			سرخ و مرگى سفيد پديدار گردد و ملخ هايى خونرنگ وقت و بىوقت هجوم آورند 
			اما مرگ سرخ يعنى شمشير و مرگ سفيد يعنى طاعون &quot; 
			<a href="m.htm#195_">(195)</a> . از عبارت &quot; 
			پيش روى قائم &quot; مى توان فهميد كه اين جنگ و مرگ سرخ به ظهور حضرت بسيار 
			نزديك است اما روايت محل وقوع آن را تعيين نمى كند . امام باقر (عليه 
			السلام) مى فرمايد : &quot; قائم قيام نكند مگر پس از پيدايش اين نشانه ها 
			: ترس و وحشتى شديد ، بروز زلزله ها ، آشوب و بلاهايى كه مردم گرفتار 
			آن شوند و طاعونى قبل از آن و شمشيرى برّان ميان عرب و اختلاف شديد 
			ميان مردم و پراكندگى در دين و دگرگونى در احوال آنان بگونه اى كه 
			انسان از به جان هم افتادن مردم و تكه پاره كردن يكديگر هر صبح و شام 
			آرزوى مرگ كند &quot; <a href="m.htm#196_">(196)</a> اين روايت بيانگر آن است كه مرض طاعون قبل از 
			ترس شديدى است كه احتمالا همان جنگ عمومى است . اما اگر مطمئن باشيم كه 
			شخص راوى عبارت هاى حديث را پس و پيش بيان نكرده باز هم با توجه به متن 
			حديث و ابهامى كه در اين حوادث وجود دارد مشكل مى توان گفت كه حوادث 
			مذكور به شكل زنجيره اى و پى در پى افتاق خواهد افتاد .<br>
			آرى ، مى توان گفت كه بر اساس اين حديث دوره اى سخت و طاقت فرسا براى 
			عربها و عموم مردم بوجود خواهد آمد كه اين سخن در ابعاد گوناگون سياسى 
			، اقتصادى و امنيتى جلوه گر خواهد شد و چه بسا بيان اين شرائط اعلان 
			پيدايش سال قحطى است كه در روايت بعدى امام صادق آنرا بيان فرموده است 
			: &quot; البته پيش روى قائم سالى خواهد بود كه مردم گرسنگى كشند و ترس و 
			وحشت شديد از كشتار ، آنان را فرا گيرد &quot; <a href="m.htm#197_">(197)</a> روايت بعدى روشن مى 
			كند كه اين شرائط دشوار و فضاى جنگى ادامه مى يابد تا صيحه آسمانى در 
			ماه مبارك رمضان و نزديك ظهور حضرت به گوش برسد . از امام باقر (عليه 
			السلام) نقل شده كه فرمود : &quot; اهل شرق و غرب با يكديگر اختلاف كنند . 
			آرى واهل قبله نيز ومردم بر اثر ترس ووحشت ، با مشكلات فراوانى روبرو 
			شوند وبه همان حال به سر برند تا آنگاه كه منادى از آسمان ندا دهد . پس 
			هرگاه چنين شد كوچ كنيد كوچ &quot; <a href="m.htm#198_">(198)</a> اين روايت نشان مى دهد كه خسارت 
			هاى ناشى از جنگ مزبور ، بطور اساسى بر ملت هاى غير مسلمان وارد مى شود 
			. جمله &quot; اهل شرق و غرب . آرى و اهل قبله با هم اختلاف پيدا كنند &quot; 
			عبارت دقيقى است كه بيانگر كم اهميت بودن اختلاف مسلمانها است وبنظر مى 
			رسد اين اختلاف نتيجه و يا تابع اختلافات اهل شرق و غرب باشد . البته 
			اين نكته در جنگ جهانى آينده طبيعى خواهد بود زيرا اهداف آن جنگ مراكز 
			حكومت ها و كشورهاى بزرگ و پايگاه هاى نظامى آنان است و آثار آن بطور 
			غير مستقيم به مسلمانان نيز سرايت مى كند . برخى از روايات ما صريحاً 
			به اين مطلب اشاره كرده اند . ابو بصير مى گويد از امام صادق (عليه 
			السلام) شنيدم كه فرمود : &quot; اين امر (يعنى قيام قائم) نخواهد بود تا 
			دو سوم مردم از بين بروند . پرسيديم وقتى دو سوم مردم از بين رفتند پس 
			چه كسى باقى خواهد ماند ؟ فرمود : آيا دوست نداريد كه شما در يك سوم 
			باقى مانده باشيد ؟ &quot; <a href="m.htm#199_">(199)</a> شايد خطبه امير مؤمنان 
			(عليه السلام) 
			بيش از ساير احاديث ، زمان و عامل اين جنگ را مشخص مى سازد ، خطبه اى 
			كه در آن ، تعدادى از نشانه هاى ظهور بيان شده و دو فقره از آن به جنگ 
			جهانى ارتباط دارد.</font></p>
			<p style="margin: 0 25px" dir="rtl" align="justify">&nbsp;</p>
			<p style="margin: 0 25px" dir="rtl" align="justify">
			<font face="Tahoma" size="2">&nbsp;حضرت فرمود : &quot; آگاه باشيد اى مردم : از 
			من آنچه مى خواهيد بپرسيد ، پيش از آن كه فتنه و فساد شرقى همچون شتر 
			لجام گسيخته اى كه گويا يكبار مرده و زنده شده و افسارش رها شده ، فرا 
			رسد و با فتنه اى ديگر در مغرب زمين آتشى عظيم برافروخته گردد ، فتنه 
			اى كه آه از نهاد همگان برآورد و فرياد خونخواهى و انتقام را بالا برد 
			. آنگاه مردى (يا راهبى) از اهل نجران خارج شود و امام (عليه السلام) را اجابت كند . او اول مرد نصرانى است كه دعوت حضرت را لبيك گويد و 
			صومعه خود را تخريب و صليبش را بشكند و به اتفاق ياران و مردم مستضعف و 
			سواران و با درفش هاى هدايت بطرف &quot; نخيله &quot; حركت كند . (در آن روز) 
			محل تجمع تمام مردم روى زمين ، منطقه اى بنام فاروق است (و آن منطقه 
			اى است كه در سر راه سفر حج امير مؤمنان (عليه السلام) بين برس و 
			فرات قرار دارد) در آن روز تعداد سه هزار (هزار) يهودى و نصرانى 
			كشته شود برخى ، برخى ديگر را بكشند . آرى آن روز تأويل و مصداق اين 
			آيه شريفه است : &quot; پس پيوسته اين سخن را تكرار مى كردند تا آنها را درو 
			كرده و خاموش ساختيم<a href="m.htm#200_"> (200)</a> با شمشير &quot; 
			<a href="m.htm#201_">(201)</a> ابتداى حديث بيانگر آن 
			است كه آغاز اين درگيرى از شرق است و يا سرمنشأ آن در منطقه شرق است . 
			و از طرف ديگر آتش غرب نيز باعث ويرانى شهرهاى غربى شده وموارد اشتعال 
			آن آتش بزرگ ، همان پايگاه هاى نظامى ، پايتخت ها و مراكز مهم سرزمين 
			هاى غربى است .<br>
			به نظر مى رسد كه منظور امام از اين جمله كه فرمود : &quot; محل تجمع مردم 
			روى زمين فاروق است &quot; يعنى مردم در آن روز از گوشه و كنار جهان جهت 
			پيوستن به حضرت مهدى (عليه السلام) گردهم جمع مى شوند و مقر و پايگاه 
			او بين كوفه و حله است ، همانگونه كه راهب نجرانى با گروهى از مردم 
			مستضعفين در همان ناحيه به حضور حضرت مى رسند ، ظاهراً عبارت &quot; و آنجا 
			منطقه اى است كه در سر راه ومسير سفر حج امير مؤمنان (عليه السلام) 
			بين برس و فرات است &quot; حاشيه اى از خود راوى و يا نويسندگان متن كتاب 
			است كه داخل حديث شده است ، البته ممكن است معناى كلمه المحجة كه در 
			عبارت آمده محل اجتماع كاروانهاى حج در زمان امير مؤمنان (عليه السلام) و يا نام محلى باشد كه هيئت ها و نمايندگان مختلف براى ورود به 
			اردوگاه حضرت و يا ملاقات با او اجتماع مى كنند .<br>
			اين جمله كه حضرت فرمود : &quot; در آن روز بين شرق وغرب سه هزار هزار كشته 
			مى شوند &quot; يعنى سه ميليون نفر واينكه كلمه (هزار) را بين پرانتز قرار 
			داديم بدين جهت است كه كلمه هزارِ دوم ، در روايت ديگرى در بحار 
			<a href="m.htm#202_">(202)</a> وارد شده و شايد از اين روايت افتاده&nbsp; باشد ، البته اين بدان معنى 
			نيست كه قربانيان جنگ جهانى سه ميليون نفر خواهد بود ، بلكه اين تعداد 
			، مربوط به كشته هاى آن روز و يا آن مقطع است و اين يك مرحله از مراحل 
			جنگ جهانى و آخرين مرحله آن است . قبلا گفتيم كه مجموع رت هاى جانى جنگ 
			و مرض طاعون كه پيش از آن جنگ شيوع پيدا مى كند به دو سوم ساكنان جهان 
			مى رسد . همين مطلب در روايتى ديگر پنج هفتم جمعيت جهان ذكر شده است .<br>
			از امام صادق (عليه السلام) روايت شده كه فرمود : &quot; پيشاپيش قائم دو 
			نوع مرگ وجود دارد يكى مرگ سرخ و ديگرى مرگ سفيد تا از هر هفت نفر ، 
			پنج نفر از بين بروند &quot; <a href="m.htm#203_">(203)</a> در برخى روايات رقم نه دهم آمده است . 
			گاهى اينگونه اختلاف ها در روايات بعلت تفاوت منطقه ها ويا علل ديگرى 
			است اما به هر حال خسارتهاى مسلمانان در اين جنگ اندك است .<br>
			خلاصه كلام اين كه : روايات گرانقدر ما سخن از وجود هراس و وحشت عمومى 
			و جهان شمول قبل از ظهور و يا در سال ظهور آن حضرت دارند كه خسارت هاى 
			سنگين و شكننده اى بر جان مردم و بطور كلى بر غير مسلمانها خواهد داشت 
			. شايد بتوان اين نشانه ها را به جنگ عمومى و ابزارهاى پيشرفته ، 
			وحشتناك و نابود كننده آن تفسير كرد كه باعث ترس و نگرانى همه مردم مى 
			شود چرا كه اگر شيوه اين جنگ با استفاده از روش هاى عادى و كلاسيك 
			موجود در جهان باشد ، رعب و وحشت آن به اندازه اى كه روايات توصيف كرده 
			اند فراگير نمى شود و يا دست كم بايد مناطق خاصى مشمول اين ترس ، وحشت 
			، قتل و كشتار نگردد . از سوى ديگر شواهدى وجود دارد كه بتوان اين هراس 
			عظيم و عمومى را به جنگ هاى منطقه اى&nbsp; فراوان تفسير نمود ، مخصوصاً با 
			تعبيرى كه در كلام امام باقر (عليه السلام) آمده بود كه فرمود : &quot; 
			وجنگ ها در زمين زياد شود &quot; يعنى جنگ هاى متعددى در همان سال پديدار 
			گردد . با كنار هم گذاشتن اين حديث و احاديث ديگرى كه بيانگر اختلاف و 
			جنگ ميان مردم شرق و غرب بود مى توان به اين نتيجه رسيد كه اين نبردها 
			بصورت جنگ هاى منطقه اى بين آنان ايجاد مى شود و نقطه اصلى ويرانگرى آن 
			نيز در غرب تمركز&nbsp; مى يابد .<br>
			اما زمان اين جنگ بر اساس آنچه از روايات مى توان فهميد نزديك به زمان 
			ظهور حضرت و چه بسا در همان سال ظهور باشد . اكنون با يك نگاه كلى به 
			احاديث مى توان گفت كه اين جنگ طى چند مرحله به وقوع خواهد پيوست يعنى 
			پيش از ظهور ، آغاز و تا مدتى پس از ظهور ادامه خواهد يافت بطورى كه 
			فتح سرزمين حجاز توسط حضرت نيز در خلال آن روى مى دهد و سپس به فتح 
			عراق منجر مى گردد . اما اگر بخواهيم اين حوادث را به وقوع يك جنگ 
			فراگير هسته اى تفسير كنيم آنچنانكه جرائد از آن سخن مى گويند ، بايد 
			گفت كه زمان چنان جنگى بسيار كوتاه&nbsp; خواهد بود و همانگونه كه گفته مى 
			شود در مدتى كمتر از يك ماه همه چيز به پايان مى رسد . والله العالم .</font></p>
			<p style="margin:0 20px; " align="justify" dir="rtl">&nbsp;</p>
			<hr color="#0584A3">
			<p style="margin: 0 20px" align="justify" dir="rtl">
			<a href="21.htm"><img border="0" src="image/1.png" align="left" width="49" height="42"></a></p>
			<p style="margin:0 20px; " align="justify" dir="rtl">
			<a href="23.htm">
			<img border="0" src="image/0.png" width="50" height="42"></a></p>
		</blockquote></div>