<head>
<link href="image/4.png" rel="shortcut icon"><meta http-equiv="Content-Type" content="text/html; charset=utf-8" />
<meta http-equiv="Content-Type" content="text/html; charset=UTF-8">
<title>عطرظهور :: www.ghafase.blogsky.com</title>
<style type="text/css">
a { text-decoration: none; color:#033f4d; }
body { margin: 10px; padding: 0; background-color: #dasd; font-family: Tahoma; font-size: 10pt; text-align: center; ext-decoration: none; }	
A:hover {color: #0584a3; font-family: Tahoma; font-size: 10pt; border-radius: 10px;}
.post { margin-bottom: 10px; padding-bottom: 10px; background-image: url('image/back.gif'); direction: rtl; border-radius: 10px; }
</style>
	
<div id="main">
	<div class="post" align="center">
		<blockquote>
			<p align="right" style="margin-top: 0; margin-bottom: 0">&nbsp;</p>
			<p align="left" style="margin-top: 0; margin-bottom: 0">
			<img border="0" src="image/Untitled-1.png"></span></p>
			<p align="left" style="margin-top: 0; margin-bottom: 0">&nbsp;</p>
			<hr color="#0584A3">
			<p style="margin:0 20px; " align="justify" dir="rtl">&nbsp;</p>
			<p style="margin:0 20px; " align="justify" dir="rtl">
			<font face="Tahoma" size="2"><b>
			<a name="نقش_رومى_ها_در_دوران_ظهور_">نقش رومى ها در دوران ظهور</a></b><br>
			<br>
			منظور از روم در احاديث مربوط به آخر الزمان و ظهور حضرت مهدى ( عليه 
			السلام ) ، ملت هاى اروپا و به دنبال آن آمريكاست ، چرا كه آمريكائى ها 
			همان فرزندان و وارثان امپراطورى تاريخى روميانند كه در چند قرن اخير 
			بدانجا مهاجرت كرده اند . ممكن است گفته شود ، روميانى كه خداوند در 
			سوره روم از آنان سخن گفته و پيامبر ( صلى الله عليه وآله ) و پس از او 
			مسلمانان با آنها پيكار نمودند ، غير از اروپائيان امروزيند ، چرا كه 
			روميان آن زمان همان بيزانس ها بودند كه پايتختشان ابتدا شهر &quot; رم &quot; در 
			ايتاليا و سپس شهر قسطنطنيه بود ، تا آنكه مسلمانان حدود 500 سال پيش 
			آن را فتح و به &quot; اسلام بول &quot; تغيير نام دادند كه مردم آن را استانبول 
			تلفظ مى نمايند . در پاسخ اين سخن بايد گفت : درست است كه روميان هنگام 
			نزول قرآن و صدور احاديث همان طرفداران امپراطورى معروف روم يا بيزانس 
			بودند . اما اروپائيان امروز ، ملت و نژادى غير از آنها نبوده و نيستند 
			. بلكه مى توان گفت كه اينها تداوم بخش همان خطوط سياسى و فرهنگى وجزئى 
			از آن امپراطورى سابقند .<br>
			ملت هاى فرانسه ، بريتانيا ، آلمان و چند كشور ديگر ، از لحاظ فرهنگ ، 
			سياست و دين ، از اجزاء حقيقى امپراطورى روم به حساب مى آيند به خصوص 
			كه اين كشورها در آن زمان از مستعمرات امپراطورى روم شمرده مى شدند .<br>
			<br>
			سرداران بيزانس و روم كه دو هزار سال در رم و قسطنطنيه حكومت كردند ، 
			همه از نژادهاى متعدد اروپائى بودند ، حتى پس از الحاق يونان به 
			امپراطورى ، گاهى در ميان زمامداران روم ، يونانيان نيز به چشم مى 
			خوردند . شايد به همين دليل است كه وقتى امپراطورى روم باستان به ضعف 
			گرائيد و در قسطنطنيه و پيرامون آن محدود شد و در محاصره درياى خروشانى 
			از ملتهاى مسلمان قرار گرفت ، ساير كشورهاى اروپائى به ادعاى ميراث 
			خواهى بپا خاستند ، و شايد به همين دليل ، لقب قيصر كه مخصوص پادشاهان 
			امپراطورى روم بود در بسيارى از كشورهاى غربى از جمله آلمان ، براى 
			سران اين كشورها ، به كار مى رفته است .<br>
			بايد توجه داشت كه اين گونه تغيير و تحول در امپراطورى ها و دولتها 
			امرى طبيعى است ، چرا كه ممكن است حكومت از منطقه اى به منطقه ديگر و 
			از ملتى به ملت ديگر انتقال يابد ، اما شالوده هاى اساسى و ويژگى هاى 
			اصلى آن حكومت همچنان پابرجا بماند . بنابراين ، احاديث باارزشى كه از 
			آينده روميان يا به تعبير عرب ها &quot; بنى اصفر &quot; ( مو طلائى ها ) خبر مى 
			دهد ، منظور فقط روميان بيزانس ايتاليائى تبار نيست تا ساير نژادها و 
			قبائل فرنگى و اروپائيان چشم آبى را در بر نگيرد . به همين دليل 
			مسلمانان در كتابهاى تاريخى خود از اروپائيان گاهى به نام روم فرنگى 
			نام برده اند اما در عين حال به همه آنها رومى گفته ، و از آنان با 
			كلمه رومى ها ياد كرده اند . علاوه بر آن ، از آيات 31 و 32 سوره روم ، 
			و آيات 12 و 21 سوره كهف و احاديث مربوط به آن كه از شرك رومى ها و 
			پيروانشان سخن به ميان آورده چنين استفاده مى شود كه منظور از روميان 
			در اين منابع ، احزاب و ملت هائى است كه ادعاى پيروى از حضرت مسيح ( 
			عليه السلام ) را دارند . و روشن است كه رهبرى ملت هاى مسيحى در ابتدا 
			به دست روميان ايتاليائى و قسطنطنيه اى بوده ، و سپس به ساير ملت هاى 
			غربى ارث رسيده است .<br>
			<br>
			نام &quot; روم &quot; در بسيارى از احاديث زمان ظهور مطرح شده است . از جمله ، 
			احاديث فتنه روميان و تسلط آنها بر مسلمانان كه شرح آن در بخش قبلى 
			كتاب گذشت . روايات ديگرى درباره حركت كشتى هاى غربى به سواحل سرزمين 
			هاى عربى ، اندكى پيش از ظهور حضرت مهدى ( عليه السلام ) ، وجود دارد . 
			از امام صادق ( عليه السلام ) نقل شده كه فرمودند : &quot; وقتى در سرزمين 
			شام فتنه را مشاهده كنى ، پس مرگ است و مُردن ، تا آنكه &quot; مو زردها &quot; 
			روانه سرزمين هاى عربى گردند و حوادثى بين آنان رخ دهد . &quot; ( الملاحم 
			والفتن ص 107 ) فتنه شام در احاديث ظهور ، به درگيرهائى گفته مى شود كه 
			پس از سيطره بيگانگان بر امت اسلامى ، در منطقه شام روى مى دهد . يعنى 
			غربى هاى مو طلائى بخاطر پايدارى مردم ، از تسلط بر منطقه پيرامون 
			فلسطين ناتوان شده ، به ناچار به دخالت مستقيم نظامى دست مى زنند ، اين 
			دخالت نظامى بزودى با مقاومت مسلمانانِ كشورهاى عربى مواجه مى شود .<br>
			از امير مؤمنان ( عليه السلام ) روايت شده كه فرمود : &quot; در سپيده دم 
			ماه رمضان از مشرق ندا دهنده اى بانگ برآورد كه : اى اهل هدايت گردهم 
			آييد . و پس از ناپديد شدن شفق از مغرب ، ندا كننده اى بانگ زند كه : 
			اى اهل باطل گردهم آييد . . . آنگاه روميان به ساحل دريا نزديك غار 
			اصحاب كهف روى آورند و خداوند جوانان اصحاب كهف را با سگشان از غار 
			برانگيزد ، بين آنها دو مرد وجود دارد بنام مَليخا ، وخَملاها ، آن دو 
			، شاهد و تسليم اوامر حضرت قائم ( عليه السلام ) خواهند بود . &quot; ( بحار 
			: 52 / 275 ) شايد اين جنبش نظامى ادامه حركت گذشته و يا همان حركت 
			باشد ، و طبق روايت اين جريان نزديك زمان ظهور آن حضرت خواهد بود ، چرا 
			كه به دنبال نداى آسمانى در ماه رمضان حوادثى ، پى در پى بوجود مى آيد 
			و تا محرم ادامه مى يابد ،ظهور آن بزرگوار در شب و روز دهم ماه محرم به 
			وقوع خواهد پيوست .<br>
			<br>
			به نظر مى رسد كه نيروهاى غربى آهنگ سرزمين شام كرده و در عكّا و صور ، 
			و طبق بعضى روايات نزديك غار اصحاب كهف ، يعنى در انطاكيه منطقه ساحلى 
			بين سوريه و تركيه ، فرود مى آيند . درباره جوانان اصحاب كهف رواياتى 
			وارد شده كه خداوند متعال آنان را در آخر الزمان ظاهر مى نمايد تا براى 
			مردم علامت و نشانه اى باشد ، آنها از اصحاب امام زمان ( عج ) خواهند 
			بود . در فصل مربوط به ياران حضرت ( عج ) درباره آنها مطالبى خواهيم 
			گفت . حكمت ظاهر شدن آنان به هنگام فرود نيروهاى غربى و در آن برهه 
			حساس ، اين است كه نشانه اى خاص براى مسيحيان باشند ، چرا كه طبق 
			روايات ، ياران حضرت مهدى ، نسخه هاى اصلى تورات و انجيل را از غارى در 
			انطاكيه بيرون آورده و به وسيله آن با رومى ها و يهوديان به بحث و 
			گفتگو خواهند پرداخت . احتمال دارد اين غار ، همان غارى باشد كه امروز 
			به نام اصحاب كهف معروف است و شايد هم غار ديگرى باشد . در بعضى احاديث 
			، از شورشيان روم نام برده شده كه در سال ظهور حضرت مهدى ( عليه السلام 
			) در سرزمين رمله فرود مى آيند .<br>
			<br>
			جابر جعفى از امام باقر ( عليه السلام ) نقل مى كند كه فرمود : &quot; بزودى 
			شورشيان روم در رمله فرود آيند ، اى جابر ! در آن سال ، در هر منطقه اى 
			از غرب اختلاف فراوان بوجود آيد &quot; ( بشارة الاسلام ص 102 ) در اين 
			رابطه ، مطالبى كه از اهل بيت ( عليهم السلام ) ، در تفسير آيات ابتداى 
			سوره مباركه<br>
			روم وارد شده قابل توجه است : &quot; الف ، لام ، ميم ، روميان شكست خوردند 
			، در نزديكترين سرزمين و آنان بعد از مغلوب شدن به زودى غالب مى گردند 
			، در اندك سالى . امر و فرمان از آن خداوند است پيش ( از غلبه ) و پس 
			از آن ، و آنروز ايمان آورندگان ، شاد مى گردند به يارى خداوند . او هر 
			كس را بخواهد يارى فرمايد ، و اوست عزيز و مهربان &quot; ( روم / 1 - 5 ) از 
			امام باقر ( عليه السلام ) روايت شده كه آن حضرت &quot; يارى خداوند نسبت به 
			مؤمنين &quot; دراين آيه را به ظهور حضرت مهدى ( عليه السلام ) تفسير نموده 
			اند ، و گويا خداوند آن حضرت را بر روميان پيروز مى گرداند . ( محجه 
			بحرانى ص 170 ) روايات ديگر در اين زمينه ، روايات مربوط به فرود حضرت 
			عيسى ( عليه السلام ) و دعوت آن حضرت از مسيحيان به اسلام و پيروى از 
			حضرت مهدى ( عليه السلام ) است كه در تفسير اين آيه شريفه وارد شده است 
			: &quot; او ( حضرت عيسى ( عليه السلام ) ) نشانه اى از علامتهاى قيامت است 
			كه شكى در آن نيست ، از او اطاعت كنيد كه اين صراط مستقيم است . &quot; ( 
			زخرف / 61 ) &quot; همه اهل كتاب قبل از وفات ايشان ( حضرت عيسى ( عليه 
			السلام ) ) به او ايمان مى آورند ، و او در روز رستاخيز گواه بر آنهاست 
			&quot; ( نساء 159 ) يعنى آن بزرگوار يكى از علائم رستاخيز بوده و هنگامى كه 
			خداوند او را فرود آورد ، تمام مسيحيان و يهوديان به او ايمان آورده و 
			خود و معجزه هايش را قبل از آنكه از دنيا رحلت كند ، مى بينند و تصديق 
			مى كنند . در روايت آمده است كه حضرت عيسى ( عليه السلام ) در بحث خود 
			با روميان به حضرت مهدى ( عليه السلام ) و معجزاتى كه خداوند در 
			اختيارش نهاده استدلال مى كند . ( بحار : 52 / 226 )<br>
			<br>
			آن حضرت در دگرگونى اوضاع سياسى و آگاه كردن ملتهاى غربى در مقابل 
			حكومتهايشان ، نقش مهمى خواهد داشت كه در جريان بازگشت مسيح بيان 
			خواهيم كرد . از جمله رواياتى كه به اين حوادث ارتباط دارد ، احاديث 
			مربوط به آتش بس ميان مسلمانان و روميان است كه حضرت مهدى ، قرارداد 
			عدم تجاوز با آنان امضاء مى كند . ظاهراً اين قرارداد بعد از نبرد بزرگ 
			قدس بين سپاه حضرت و لشكريان سفيانى و بعد از پيروزى حضرت و ورودش به 
			قدس و فرود حضرت عيسى ( عليه السلام ) واقع خواهد شد . به نظر مى رسد 
			كه حضرت مسيح ( عليه السلام ) در برقرارى پيمان صلح ، نقش وساطت و 
			ميانجى گرى را بر عهده دارد . از پيامبر ( صلى الله عليه وآله ) نقل 
			شده كه فرمود : &quot; اى عوف ! پيش از رستاخيز شش حادثه را شماره كن . . . 
			از جمله ، فتنه اى كه خانه هيچ عربى خالى از آن نخواهد ماند ، و صلحى 
			كه ميان شما و بنى اصفر ( غربيها ) برقرار خواهد شد ، سپس با شما پيمان 
			شكنى كرده ، و با هشتاد لشكر كه هر يك متشكل از 12 هزار سرباز است به 
			شما حمله خواهند كرد . &quot; ( بشارة الاسلام ص 235 - از عقد الدرر سلمى و 
			به گفته او بخارى آن را در كتاب خود از روايت<br>
			عوف بن مالك ، آورده است . ) همچنين از آن حضرت روايت شده كه فرمودند : 
			&quot; بين شما و روميان چهار پيمان صلح بسته شود ، كه چهارمين آنها به دست 
			مردى از خاندان هرقل است كه چند سال ( دو سال ) دوام خواهد يافت ، در 
			اين هنگام مردى از قبيله عبد القيس به نام سؤدد بن غيلان پرسيد : در آن 
			روز پيشواى مردم كيست ؟ حضرت فرمود : مهدى از فرزندانم . &quot; ( بحار : 51 
			/ 80 دوازدهمين روايت از اربعين حافظ ابى نعيم )<br>
			<br>
			در برخى از روايات مدت پيمان نامه صلح هفت سال ذكر شده ، اما غربى ها 
			تنها پس از دو سال عهد شكنى نموده و پيمان خود را بر هم مى زنند و با 
			سپاهى متشكل از هشتاد پرچم و نزديك به يك ميليون سرباز به مسلمانان 
			حملهور مى شوند و جنگى در سواحل فلسطين و سرزمين شام اتفاق مى افتد كه 
			در پى آن حضرت رهسپار فتح اروپا و جهان غير مسلمان مى شود كه شرح آن در 
			فصل &quot; حركت ظهور &quot; خواهد آمد . از جمله احاديث ظهور ، ارتباط سفيانى با 
			روميان است كه هواداران سفيانى پس از شكست او به طرف كشور روم فرار 
			كرده و توسط ياران حضرت مهدى ( عليه السلام ) تعقيب مى شوند . از امام 
			باقر ( عليه السلام ) نقل شده كه فرمودند : &quot; زمانى كه قائم ( عليه 
			السلام ) قيام نمايد و سپاه خويش را به سوى بنى اميه ( سفيانيان ) گسيل 
			دارد آنها به سوى روم گريزند ، روميان به آنان گويند : تا به كيش ما 
			درنيائيد شما را نپذيريم ، آنها بپذيرند و روميان پناهشان دهند . آنگاه 
			ياران حضرت مهدى ( عليه السلام ) با روميان مواجه شوند ، روميان تقاضاى 
			صلح و امان نمايند ، پيروان حضرت پاسخ دهند كه تا هم كيشان ما را آزاد 
			نكنيد به شما امان نخواهيم داد ، سپس آنها را آزاد نموده و به ياران 
			حضرت تحويل دهند &quot; ( بحار : 51 / 88 )<br>
			روايات ديگرى نيز وجود دارد كه نشان مى دهد فرهنگ سفيانى ، فرهنگ غربى 
			است ، او ابتدا در منطقه روم بوده ، سپس راهى منطقه شام مى گردد و حركت 
			خود را از آنجا آغاز مى كند ، چنانكه به بيان آن خواهيم پرداخت . در 
			كتاب غيبت طوسى ( رحمه الله ) ص 278 آمده است :<br>
			&quot; سفيانى كه سركرده قوم است از كشور روم به حركت درآيد ، در حالى كه 
			صليب به گردن دارد . &quot; ( غيبت طوسى ص 278 ) از جمله ديگر روايات ، 
			احاديث آزادى سرزمين روم توسط حضرت و اسلام آوردن روميان بدست او است ، 
			البته احتمال دارد اين امر به دنبال شكستن پيمان صلح و حمله نظامى رومى 
			ها به ساحل فلسطين و سرزمين شام باشد كه به شكست آنها منجر خواهد شد . 
			چنانكه ممكن است اين درگيرى سخت ترين نبرد روميان با حضرت مهدى ( عليه 
			السلام ) باشد ، نبردى كه در پى آن گرايشى بين ملتهاى اروپائى نسبت به 
			اسلام پيدا مى شود .<br>
			و در برخى از روايات ، آمده است كه : &quot; يكى از شهرهاى غربى با تكبير 
			فتح گردد ، با حضور هفتاد هزار مسلمان &quot; . ( بشارة الاسلام ص 297 ) 
			بعيد نيست كه سقوط اين پايتخت غربى با تظاهرات غربى ها و تكبير آنان ، 
			در حالى كه حضرت مهدى ( عليه السلام ) و يارانش آنان را همراهى مى كنند 
			، انجام شود .<br>
			<br>
			از امام باقر ( عليه السلام ) روايت شده كه فرمودند : &quot; آن گاه اهل روم 
			بدست مهدى ( عليه السلام ) اسلام آورده و حضرت براى آنان مسجدى بنا كند 
			، سپس با جانشين قرار دادن يكى از يارانش در آنجا ، بازگردد &quot; ( 1بشارة 
			الاسلام ص 251 ) ظاهراً حضرت مسيح ( عليه السلام ) در خلال چند سالى كه 
			بين امام ( عليه السلام ) و غرب پيمان صلح برقرار است ، در تحول ملتهاى 
			غربى تأثير بسزايى دارد و ظاهراً در اين برهه ، او در غرب بسر مى برد 
			يا بيشترين حضورش در غرب است .</font></p>
			<hr color="#0584A3">
			<p style="margin: 0 20px" align="justify" dir="rtl"><a href="4.htm">
			<img border="0" src="image/1.png" width="49" height="42" align="left"></a></p>
			<p style="margin:0 20px; " align="justify" dir="rtl">
			<a href="6.htm">
			<img border="0" src="image/0.png" width="50" height="42"></a></p>
		</blockquote></div>