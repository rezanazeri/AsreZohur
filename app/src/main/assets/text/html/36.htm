<head>
<link href="image/4.png" rel="shortcut icon"><meta http-equiv="Content-Type" content="text/html; charset=utf-8" />
<meta http-equiv="Content-Type" content="text/html; charset=UTF-8">
<title>عطرظهور :: www.ghafase.blogsky.com</title>
<style type="text/css">
a { text-decoration: none; color:#033f4d; }
body { margin: 10px; padding: 0; background-color: #dasd; font-family: Tahoma; font-size: 10pt; text-align: center; ext-decoration: none; }	
A:hover {color: #0584a3; font-family: Tahoma; font-size: 10pt; border-radius: 10px;}
.post { margin-bottom: 10px; padding-bottom: 10px; background-image: url('image/back.gif'); direction: rtl; border-radius: 10px; }
</style>
	
	
<div id="main">
	<div class="post" align="center">
		<blockquote>
			<p align="right" style="margin-top: 0; margin-bottom: 0">&nbsp;</p>
			<p align="left" style="margin-top: 0; margin-bottom: 0">
			<img border="0" src="image/Untitled-1.png"></span></p>
			<p align="left" style="margin-top: 0; margin-bottom: 0">&nbsp;</p>
			<hr color="#0584A3">
			<p style="margin:0 20px; " align="justify" dir="rtl">&nbsp;</p>
			<p style="margin:0 20px; " align="justify" dir="rtl"><b>
			<a name="پيشروى_به_سوى_قدس"><font size="2">پيشروى به سوى قدس</font></a></b><font size="2"><br>
			<br>
			احاديث مى گويند كه حضرت مهدى (عليه السلام) براى نبرد با روميان 
			سپاهى به انطاكيه مى فرستد كه در ميان آنها بعضى از اصحاب امام حضور 
			دارند ، آنها از غار انطاكيه صندوق مقدس را بيرون مى آورند صندوقى كه 
			در آن نسخه اصلى تورات و انجيل موجود است . <a href="m.htm#496_">(496)</a> پيدا شدن صندوق 
			مقدس براى غربى ها كه نيروهايشان را براى جنگ با حضرت در ساحل انطاكيه 
			آماده كرده اند ، نقش بازدارنده خواهد داشت . بر اساس روايات ، اين 
			نيروها در پى نداى آسمانى ماه رمضان ، در آن منطقه فرود مى آيند و 
			خداوند اصحاب كهف را بعنوان معجزه براى آنان آشكار مى سازد . از امير 
			مؤمنان (عليه السلام) منقول است كه فرمود : &quot; روميان به ساحل دريا 
			نزديك غار اصحاب كهف روى آورند و خداوند آن جوانان را همراه با سگشان 
			از غار برانگيزد ، دو نفر از آنان به نامهاى مليخا و خملاها ، دو شاهد 
			مسلّم براى حضرت قائم اند &quot; <a href="m.htm#497_">(497)</a> شايد عبارت اخير به اين معنا باشد 
			كه مليخا و خملاها نزد حضرت آمده و بيعت مى كنند و يا ميراث هايى كه 
			اصحاب كهف با خود دارند ، تقديم حضرت<br>
			مى نمايند .<br>
			<br>
			ظهور معجزه امداد غيبى ، غربيان را در ورود به جنگ با حضرت و طرفدارى 
			از يهوديان و سفيانى دچار ترديد مى كند . معجزه اول ; ظاهر شدن اصحاب 
			كهف و معجزه دوم استخراج صندوق مقدس و نسخه هايى از تورات و انجيل از 
			غار انطاكيه و استدلال ياران حضرت بوسيله آنها بر غربيهاست . از اين رو 
			بعيد بنظر مى رسد كه بين غربى ها و حضرت در انطاكيه درگيرى بوجود آيد .<br>
			همچنانكه پياده شدن نيروهاى غربى در ساحل تركيه و نه خود تركيه ، حاكى 
			از آن است كه اين كشور خارج از نفوذ غربى هاست يا اينكه تركيه در آن 
			برهه با قيام و انقلاب مردم و يا توسط سپاهيان حضرت آزاد گشته است . 
			اما نيروهاى رومى (غربى) كه در ساحل فلسطين (رمله) پياده مى شوند 
			همان نيروهايى هستند كه در برخى از روايات ، به شورشيان روم توصيف شده 
			اند و به نظر مى رسد كه آنها در نبرد قدس به جانبدارى از يهوديان و 
			سفيانى شركت كنند .<br>
			همچنين بعضى روايات بيانگر آن است كه حضرت ، سپاه خود را براى ورود به 
			نبرد قدس به سوى شام اعزام مى كند و احتمال دارد كه امام (عليه السلام) شخصاً در آن نبرد شركت نكند بلكه پس از شكست دشمنان ، وارد قدس شود . 
			ولى بيشتر روايات حاكى از آن است كه امام (عليه السلام) به همراه 
			سپاهيان خود رهسپار منطقه شده و در &quot; مرج عذراء &quot; نزديك دمشق اردو مى 
			زند .<br>
			امام باقر (عليه السلام) فرمود : &quot; آنگاه (امام) به كوفه مى آيد و 
			تا زمانى كه خدا بخواهد در آنجا مى ماند تا اينكه بر آنجا سيطره يابد ، 
			سپس با همراهان خود به &quot; مرج عذراء &quot; وارد شود و عده زيادى از مردم به 
			او بپيوندند . در آن هنگام سفيانى در وادى رمله است . آن روز ، روز 
			جابجائى (نيروها) است ، جمعى از پيروان آل پيامبر (صلى الله عليه 
			وآله) كه با سفيانى همراهند به نيروهاى امام (عليه السلام) ملحق 
			شوند و گروهى از طرفداران سفيانى كه در زمره پيروان آل پيامبر خود را 
			جا زده اند بيرون آمده و به سپاه سفيانى بپيوندند ، و هر دسته اى به 
			پرچم و لشكر خود ملحق شوند . امير مؤمنان (عليه السلام) فرمود : در 
			آن روز ، سفيانى و هر كه با او باشد كشته شوند ، حتى خبر دهنده اى از 
			آنان باقى نماند و در آن روز زيانكار است كسى كه از غنائم فراوان 
			سفيانى محروم بماند &quot; <a href="m.htm#498_">(498)</a><br>
			از اين روايت مى توان فهميد كه پشتيبانى افكار عمومى از امام سبب مى 
			شود ورود سپاهيان حضرت به خاك سوريه ، بدون هيچ مقاومتى صورت گيرد و 
			حضرت در سى كيلومترى دمشق اردوگاه خود را مستقر سازند .<br>
			<br>
			<br>
			<br>
			<b><a name="نبرد_امام_(_عليه_السلام_)_با_يهود">نبرد امام (عليه 
			السلام) با يهود</a></b><br>
			<br>
			بر اساس روايات ، چهره سياسى منطقه ، قبل از نبرد قدس بدين گونه است : 
			پيروزى هاى غير منتظره ياران حضرت در يمن ، حجاز ، عراق و احتمالا 
			پيروزى او بر غربى ها در منطقه خليج ، رومى ها و غربى ها را از 
			روياروئى با حضرت به شدت نگران و هراسان مى سازد . اين هراس با موج 
			خروشان ملت هاى مسلمان بويژه مسلمانان منطقه در حمايت از امام (عليه 
			السلام) قوت مى گيرد . پيدايش معجزات و نشانه هاى الهى پيش از ظهور يا 
			همزمان با آن نيز تأثير شگرفى بر ملتهاى غربى خواهد گذاشت و بر آشفتگى 
			وضع حكومتهاى آنها خواهد افزود به شكلى كه آنها به كارى غير از اعزام 
			نيروهاى خود به ساحل انطاكيه و رمله در فلسطين و يا مصر اقدام ديگرى 
			نخواهند كرد .<br>
			بنابراين نقش غربيها در اين نبرد ، تنها به پشتيبانى از هم پيمانان 
			يهودى و سفيانى منحصر خواهد شد . اما وضع يهوديان بسيار وحشتناك تر و 
			پيچيده تر است ، چرا كه اين جنگ براى آنان سرنوشت ساز است از اين رو 
			يهوديان ترجيح مى دهند كه از درگيرى مستقيم با سپاه مهدى (عليه السلام) اجتناب كرده و به جاى آن با حمايت از خطوط مشترك دفاع عربى كه با 
			سفيانى تشكيل مى شود ، اهداف خود را پيگيرى كنند . اين يك اصل كلى و 
			سنت ثابت ميان حكومت هاى طغيانگر است كه همواره ترجيح مى دهند تا 
			ديگران به نمايندگى از طرف آنها بجنگند و در پس پرده و در خط دوم يا 
			سوم باقى بمانند چنانكه امروز اين روش را در ميان يهوديان بطور عموم 
			مشاهده مى كنيم . در همين حال ، افكار عمومى مردم منطقه ، در راستاى 
			حمايت شديد از امام (عليه السلام) پيش مى رود و اين حمايت به حدى است 
			كه اگر پشتيبانى نيرومند قدرت هاى خارجى غربى و يهودى از سفيانى نباشد 
			، مى توانند سفيانى را نابود و سرزمين شام را به حكومت حضرت ملحق كنند 
			. اما بعيد نيست همزمان با عقب نشينى نيروهاى سفيانى از مقابل سپاه 
			حضرت ، سرزمين شام در حالت خلأ يا شبه خلأ سياسى قرار گيرد .<br>
			ابن حماد ، در نسخه خطى كتاب خود ، بيست روايت را تحت عنوان &quot; خروج 
			مهدى از مكه به سوى بيت المقدس &quot; آورده كه تعدادى از آنها در منابع ما 
			شيعيان نيز وجود دارد . از جمله روايت ابن وزير غافقى از على (عليه 
			السلام) است كه مى فرمايد : &quot; او با تعداد حداقل دوازده و حداكثر 
			پانزده هزار نفر ، خروج كند ، ترس و وحشت پيشاپيش او (به دل دشمنان) راه يابد . با هر دشمنى برخورد كند به فرمان خدا از پاى درآورد ، 
			شعارشان درهم كوبيدن دشمنان است . در راه خدا از سرزنش هيچ ملامتگرى 
			نهراسند . سپس هفت لشكر از شام بسوى آنها هجوم آورد كه جملگى را شكست 
			داده و آنها را به اسارت خويش درآورند . در آن زمان محبت ، نعمت و فضاى 
			&quot; قاصه &quot; و &quot; بزاره &quot; به ميان مسلمانان باز گردد و پس از آنها جز خروج 
			دجّال حادثه اى باقى نماند ، پرسيديم : قاصه و بزاره چيست ؟ فرمود : 
			هرگاه امام زمان حكومت را بدست گيرد هر كس هر چه خواهد بگويد و از چيزى 
			نهراسد &quot; <a href="m.htm#499_">(499)</a><br>
			<br>
			در همين كتاب آمده است : &quot; مهدى مى رود تا در بيت المقدس فرود آيد ، 
			خزائن را از همه سو نزد او آورند ، عرب ، عجم ، جنگ افروزان ، روميان (غربى ها) و ديگران جملگى به اطاعت وى درآيند &quot; 
			<a href="m.htm#500_">(500)</a> . و در جائى 
			ديگر از اين منبع آمده كه : &quot; مهدى گويد پسر عموى من (سفيانى) را 
			بياوريد تا با او سخن گويم ، او را نزد امام آورند ، حضرت با وى گفتگو 
			كند تا تسليم امر امام شده و با او بيعت نمايد ، اما همينكه سفيانى نزد 
			يارانش از قبيله بنى كلب بازگردد ، او را از كرده خود پشيمان سازند ، 
			او نزد امام بازگردد و بيعت خود را پس بگيرد ، سرانجام بين امام و 
			سفيانى كه به هفت گروه و دسته تقسيم شده اند ، نبرد سختى واقع شود و 
			فرمانده هر دسته اى خواستار بدست گيرى زمام امور به نفع خود باشد . 
			امام (عليه السلام) همه را شكست دهد &quot; <a href="m.htm#5501_">(501)</a> و باز در همين مصدر : 
			&quot; سفيانى بيعت خود را از امام (عليه السلام) باز پس گيرد و امام 
			بطلان آن را اعلام كند ، آنگاه او لشكريان خود را براى مبارزه با حضرت 
			بسيج نمايد كه امام (عليه السلام) وى را شكست دهد . خداوند روميان (غربى ها) را نيز بوسيله آن بزرگوار به شكست كشاند 
			. &quot; <a href="m.htm#502_">(502)</a> سفيانى 
			از نظر نسب پسر عموى امام مهدى (عليه السلام) محسوب مى شود ، زيرا 
			سفيانى از نسل اميه است و اميه و هاشم چنانكه معروف است با هم برادر 
			بوده اند . اگر اين روايت ها صحيح باشند ، بايد گفت كه امام (عليه 
			السلام) مى خواهد با اين سياست حكيمانه و اخلاق نيكو حتى الامكان او 
			را از گمراهى بازگرداند و يا بر او اتمام حجت نمايد گرچه سفيانى موقتاً 
			از شخصيت حضرت تأثير مى پذيرد ، اما بسرعت پشيمان شده و در ظاهر 
			خويشاوندان بنى كلبى و سران ارتش او و در پشت پرده ، اربابان غربى و 
			يهوديش او را از بيعت با امام منصرف مى سازند . از امير مؤمنان (عليه 
			السلام) در توصيف اين نبرد آمده است كه : &quot; خداوند بر سفيانى غضب كند 
			و بندگان خدا نيز با خشم الهى بر او خشمگين شوند ، آنگاه پرندگان با 
			بالها ، كوهها با صخره ها و فرشتگان با فريادشان به سوى آنها نشانه 
			روند و ساعتى نگذرد كه خداوند تمام ياران سفيانى را هلاك سازد و جز او 
			(سفيانى) كسى از دشمنان ، در زمين باقى نماند . امام او را دستگير و 
			در زير درختى مشرف بر درياچه طبريه به قتل رساند &quot; 
			<a href="m.htm#503_">(503)</a> . علاوه بر 
			آنچه در روايت قبل ذكر شد بعضى روايات ، اين نبرد را از ديگر امدادهاى 
			غيبى براى مسلمانان دانسته اند ، از جمله : &quot; در آن روز صدايى از آسمان 
			به گوش رسد كه ندا كند : آگاه باشيد ولىّ خدا ، فلانى يعنى مهدى است و 
			شكست و تيره روزى از آنِ ياران سفيانى . سپس جملگى كشته شوند غير از يك 
			نفر فرارى . &quot; <a href="m.htm#504_">(504)</a> ظاهراً منظور از نبرد مسلمانان با يهود در آخر 
			الزمان كه در منابع شيعه وسنى آمده ، همين نبرد باشد ، چرا كه شباهت 
			فراوانى در محتواى اين روايات با رواياتى وجود دارد كه در تفسير اين 
			آيه از قرآن &quot; بعثنا عليكم عباداً لنا أولى بأس شديد &quot; وارد شده است . 
			اين آيه به امام مهدى (عليه السلام) و يارانش تعبير شده و ما قبلا در 
			فصل مربوط به ايران ، به شكل گسترده به بيان آن همراه با دلائل مربوط 
			پرداختيم .<br>
			از مشهورترين رواياتِ مربوط به نبرد آخر الزمان در منابع سنى ها روايتى 
			است كه سه محدث معروف يعنى مسلم ، احمد و ترمذى آنرا از پيامبر (صلى 
			الله عليه وآله) روايت كرده اند كه حضرت فرمود : &quot; قيامت برپا نشود 
			مگر آنگاه كه بين مسلمانان و يهود جنگى رخ دهد كه مسلمانان همه آنها را 
			به هلاكت رسانند بگونه اى كه اگر شخصى يهودى در پشت صخره يا درختى 
			پنهان شود آن سنگ يا درخت به صدا درآيد و گويد : اى مسلمان ! اين يهودى 
			است كه در پناه من مخفى شده ، او را هلاك كن مگر درخت &quot; غرقد &quot; كه از 
			درختان يهود است &quot; <a href="m.htm#505_">(505)</a> مشابه اين روايت را نيز اهل سنت از پيامبر 
			(صلى الله عليه وآله) نقل كرده اند <a href="m.htm#506_">(506)</a> كه فرمود : &quot; يهوديان با 
			شما به ستيز برخيزند اما شما بر آنها مسلط شويد &quot; در منابع شيعه و سنى 
			روايات بسيارى وجود دارد كه از بيرون آوردن صندوق مقدس و بخش هايى از 
			كتاب آسمانى تورات توسط حضرت و استدلال بوسيله آن بر يهوديان ، حكايت 
			دارد . بنظر مى رسد كه اين ماجراها پس از پيروزى امام (عليه السلام) بر آنها و ورود حضرت به قدس اتفاق مى افتد . . .<br>
			<br>
			من در روايات ، رقم مشخص نيروهايى كه در نبرد آزاد سازى قدس شركت مى 
			كنند را نيافتم ، چه نيروهاى همراه حضرت ، چه نيروهاى سفيانى ، يهودى و 
			غربى . هر چند برخى روايات ، تعداد نيروهاى سفيانى را كه كنار درياچه 
			طبريه پياده مى شوند ، يكصد و هفتاد هزار نفر گفته اند ; اما نشانه ها 
			، گوياى آن است كه نيروهاى طرفين از شمار بسيار زيادى شكل مى گيرد ، از 
			جمله در روايت گذشته كه امام باقر (عليه السلام) فرمود : &quot; تعداد 
			بسيارى از مردم به وى مى پيوندند . &quot; بعلاوه گستردگى جبهه جنگ از طبريه 
			تا قدس و بنابر بعضى روايات ، امتداد آن تا مرج عكا ، صور و دمشق 
			نشانگر صحنه عظيم اين نبرد است . اما رواياتى كه شمار سپاهيان حضرت را 
			بيش از ده هزار نفر عنوان كرده اند مربوط به لشكرى است كه حضرت آنرا از 
			مكه به مدينه اعزام مى دارد . و چه بسا برخى از راويان ، اين سپاه را 
			با سپاهى كه حضرت از عراق به سوى قدس روانه خواهد كرد ، اشتباه گرفته 
			اند در حاليكه فرمانده اين لشكر ، شعيب بن صالح ، همان فرمانده نيروهاى 
			ايرانى است كه لشكر آنها از مرز يك ميليون سرباز فراتر مى رود چرا كه 
			سپاه او شامل نيروهاى ايرانى ، يمنى ، عراقى و نيروهاى ساير كشورهاى 
			اسلامى است . بعلاوه شمارى نيز در طول مسير از سرزمين شام و احتمالا 
			ديگر نقاط به آن خواهند پيوست . ابن حماد رواياتى كه تعداد لشكريان 
			حضرت را هنگام حركت به سوى قدس ده هزار نفر عنوان كرده در ص 95 به بعد 
			آورده ، اما در ص 106 روايتى ديگر نقل كرده كه تعداد محافظان حضرت ، 
			هنگام ورود به قدس دوازده هزار نفر است . &quot; مردى از بنى هاشم به بيت 
			المقدس وارد شود كه محافظان وى دوازده هزار تن باشند . &quot; و در روايت 
			ديگرى در ص 107 مى گويد : &quot; محافظان او سى و شش هزار نفرند كه بر سر هر 
			راهى كه به بيت المقدس منتهى شود دوازده هزار نفر ، حضور دارند &quot;<br>
			اين نشانگر انبوه لشكريان حضرت است ، در ص 110 همين مأخذ روايتى ديگر 
			درباره تجديد بناى قدس توسط امام چنين آمده است : &quot; خليفه اى از بنى 
			هاشم فرود آيد كه زمين را از عدل و داد پر كند و عمارت بيت المقدس را 
			به گونه اى بسازد كه همانندش ساخته نشده باشد &quot; طبيعى است كه اين 
			پيروزى شگفت انگيز و قاطع امام (عليه السلام) و ورود او به قدس شريف 
			، همچون صاعقه اى بر سر غربيان فرود آيد و با شكست هم پيمانان يهودى و 
			فرو ريختن كيان آنها ، گرفتار حالت جنون و وحشت شوند . بر اساس محاسبات 
			سياسى و شناختى كه ما از وضع اروپائيان داريم ، آنها بايد از طريق دريا 
			و هوا عليه امام (عليه السلام) و سپاه وى به حمله اى نظامى دست بزنند 
			، و چه بسا استفاده از جنگ افزارهاى خطرناك را نيز در سر بپرورانند .<br>
			اما آنگونه كه از روايات فهميده مى شود ، عواملى وجود دارند كه فضاى 
			خشن و پرتلاطم آن روز را به محيطى امن و آرام تبديل مى كنند ، شايد مهم 
			ترين آنها فرود حضرت مسيح (عليه السلام) در قدس و احساس ترس و اضطراب 
			عميق غربى ها از روياروئىبا حضرت مهدى (عليه السلام) باشد . علاوه بر 
			آن ، حضرت از امدادهاى غيبى نيز برخوردار است و در موارد لازم از آن 
			بهره مى گيرد . هر چند تأثير اين امدادها بر حكومتها چندان زياد نيست 
			اما ، آثار فراوان آن بر دل ملت هاى اروپائى بسيار شگرف و قابل توجه 
			است . ناگفته نماند كه حضرت ، احتمالا جنگ افزارهاى پيشرفته اى نيز در 
			اختيار دارد كه مى تواند با سلاح هاى غربى برابرى كرده و يا بر آنها 
			برترى داشته باشد .<br>
			</font><br>
			<br>
&nbsp;</p>
			<hr color="#0584A3">
			<p style="margin: 0 20px" align="justify" dir="rtl">
			<a href="35.htm"><img border="0" src="image/1.png" align="left" width="49" height="42"></a></p>
			<p style="margin:0 20px; " align="justify" dir="rtl">
			<a href="37.htm">
			<img border="0" src="image/0.png" width="50" height="42"></a></p>
		</blockquote></div>