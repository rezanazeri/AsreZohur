<head>
<link href="image/4.png" rel="shortcut icon"><meta http-equiv="Content-Type" content="text/html; charset=utf-8" />
<meta http-equiv="Content-Type" content="text/html; charset=UTF-8">
<title>عطرظهور :: www.ghafase.blogsky.com</title>
<style type="text/css">
a { text-decoration: none; color:#033f4d; }
body { margin: 10px; padding: 0; background-color: #dasd; font-family: Tahoma; font-size: 10pt; text-align: center; ext-decoration: none; }	
A:hover {color: #0584a3; font-family: Tahoma; font-size: 10pt; border-radius: 10px;}
.post { margin-bottom: 10px; padding-bottom: 10px; background-image: url('image/back.gif'); direction: rtl; border-radius: 10px; }
</style>
	
	
<div id="main">
	<div class="post" align="center">
		<blockquote>
			<p align="right" style="margin-top: 0; margin-bottom: 0">&nbsp;</p>
			<p align="left" style="margin-top: 0; margin-bottom: 0">
			<img border="0" src="image/Untitled-1.png"></span></p>
			<p align="left" style="margin-top: 0; margin-bottom: 0">&nbsp;</p>
			<hr color="#0584A3">
			<p style="margin: 0 25px" dir="rtl" align="justify">&nbsp;</p>
			<p style="margin: 0 25px" dir="rtl" align="justify">
			<font face="Tahoma" size="2"><b><a name="ايرانيان_در_دوران_ظهور">ايرانيان در دوران ظهور</a></b></font></p>
			<p style="margin: 0 25px" dir="rtl" align="justify">
			<font face="Tahoma" size="2"><br>
			كشور ايران قبل از پيروزى انقلاب اسلامى در نگاه غربى ها پايگاهى حياتى 
			و مهم به شمار مى رفت كه در مرز شورى و در قلب جهان اسلام قرار داشت و 
			از ديدگاه مسلمانها كشورى اسلامى و اصيل محسوب مى شد كه &quot; شاه &quot; هم 
			پيمان غرب و اسرائيل بر آن حكومت مى كرد و كشور را در خدمت آنان قرار 
			مى داد .<br>
			علاوه بر آنچه در تصور ديگران بود ، ايران در ذهن يك فرد شيعه مانند من 
			، كشورى بود كه در آن مرقد مطهر امام رضا (عليه السلام) و حوزه علميه 
			قم وجود داشت با ريشه هاى اصيل در تاريخ تشيع و علماء و انديشمندان 
			شيعه و تأليفات گرانبها ، زمانى كه ما به روايات مربوط به ستايش 
			ايرانيان و نژاد سلمان فارسى برخورد مى كرديم ، به يكديگر مى گفتيم : 
			اين روايات مانند روايت هايى است كه مدح و ستايش و يا مذمت برخى گروه 
			ها و قبيله ها يا بعضى كشورها را دربردارد ، كه جاى بررسى و تأمل داشته 
			و اگر از نظر سند درست باشند ، مربوط به زمان گذشته و احوال ملتهاى 
			زمان صدر اسلام و قرن هاى گذشته است .<br>
			اين طرز فكر رائج ميان اهل فكر و فرهنگ بود و همه بر اين باور بوديم كه 
			امت اسلامى در حالتى جاهلانه و تحت نفوذ سلطه كفر جهانى و نمايندگان 
			اوست ، در بين ملت ها هيچيك بر ديگرى برترى ندارد و چه بسا ايرانيان در 
			شرائطى بدتر از ساير ملتها باشند ، چرا كه به نظر مى رسيد ايرانيان 
			طرفداران تمدنى كفرآميز و متكى به افتخارات قومى خويشند و شاه و حاميان 
			غربى او نيز براى برانگيختن چنين فكر و فرهنگى تلاش مى كنند .<br>
			. . . تا اينكه پيروزى انقلاب اسلامى در ايران ، مسلمانان جهان را 
			غافلگير و قلب هاى غمگين آنان را چنان از سرور و شادى سرشار نمود كه در 
			قرن هاى گذشته بى سابقه بود ، حتى مى توان گفت : تصور چنين پيروزى 
			بزرگى در فكر كسى نمى گنجيد . اين سرور و خوشحالى همه كشورها و ملت هاى 
			مسلمان را در برگرفت ، و به جائى رسيد كه همه جا سخن از فضل و برترى 
			ايرانيان و نژاد و قبيله سلمان فارسى بود ، بطور مثال ، يكى از صدها 
			عنوانى كه در مجلات و روزنامه هاى غرب و شرقِ جهان اسلام منتشر شد ، 
			اين تيتر مجله تونسى &quot; شناخت &quot; بود كه در آن آمده بود : &quot; پيامبر 
			(صلى 
			الله عليه وآله) ، ايرانيان را براى رهبرى امت اسلام برمى گزيند &quot; اين 
			حوادث ، نگاه ما را بار ديگر به سوى ايرانيان باز گرداند و دريافتيم 
			رواياتى كه از پيامبر (صلى الله عليه وآله) درباره ايرانيان وارد شده 
			تنها مربوط به تاريخ گذشته آنها نبوده ، بلكه به آينده نيز ارتباط دارد 
			. . .<br>
			از اين رو با مراجعه به منابع حديث و تفسير و بررسى رواياتِ مربوط به 
			ايرانيان ، به اين نتيجه رسيديم كه اين اخبار بيش از آنكه مربوط به 
			گذشته باشد ، مربوط به آينده است و جالب اينكه اينگونه روايات در منابع 
			حديث سنى ها بيشتر از منابع شيعه ها وجود دارد . چه مى توان كرد ، وقتى 
			كه در روايات مربوط به حضرت مهدى (عليه السلام) و زمينه سازان حكومت 
			آن بزرگوار ، ايرانى ها و يمنى ها داراى سهم بسزائى بوده و كسانى هستند 
			كه به افتخار ايجاد زمينه ظهور آن حضرت و شركت در نهضت وى نائل مى شوند 
			، همچنين افراد شايسته و بزرگى از مصر و مؤمنانى حقيقى از شام و گروه 
			هايى از عراق نيز از اين فيض بهره مند مى شوند و همينطور ساير 
			دوستداران آن حضرت در گوشه و كنار جهان اسلام كه از اين موهبت برخوردار 
			و از ياران ويژه و دستياران آن حضرت خواهند بود . جانمان فداى آن حضرت 
			و ياران او باد .<br>
			&nbsp;</font></p>
			<p style="margin: 0 25px" dir="rtl" align="justify"><b>
			<font face="Tahoma" size="2">
			<a name="ستايش_ايرانيان_در_احاديث_سنى_ها_">ستايش ايرانيان در احاديث سنى ها 
			</a> </font>
			</b></p>
			<p style="margin: 0 25px" dir="rtl" align="justify">&nbsp;</p>
			<p style="margin: 0 25px" dir="rtl" align="justify">
			<font face="Tahoma" size="2">اين نكته ، بسيار قابل توجه است كه 
			احاديث نبوى در ستايش ايرانيان در منابع سنى ها بسيار بيشتر از منابع 
			شيعى است . آنچنانكه يك محقق به راحتى مى تواند از روايات مصادر سنى ها 
			كتابى در فضائل و مناقب ايرانى ها و برترى آنها بر عرب بنويسد ! از 
			جمله اين احاديث &quot; گوسفندان سياه و سفيد &quot; است كه ابو نعيم روايت مى 
			كند (روايت از طريق حذيفه) : رسول خدا (صلى الله عليه وآله) فرمود 
			: خواب ديدم كه گوسفندان سياه بدنبال من هستند ، سپس گوسفندان سفيد به 
			آنها اضافه شدند ، تا جائى كه ديگر گوسفندان سياه را بين آنها نديدم . 
			ابوبكر گفت : گوسفندان سياهى كه بدنبال شما بودند عرب ها هستند و 
			گوسفندان سفيد ، عجم هائى كه از شما پيروى خواهند كرد كه آنقدر زياد مى 
			شوند كه ديگر عرب ها در ميان آنها به چشم نمى آيند . رسول خدا (صلى 
			الله عليه وآله) فرمود : فرشتگان نيز همين گونه خواب را تعبير نمودند 
			. حديث پشتيبانى فارس ها از اهل بيت (عليهم السلام) : ابو نعيم از 
			ابن عباس روايت مى كند : نزد رسول خدا (صلى الله عليه وآله) از 
			ايرانيان سخن به ميان آمد ، حضرت فرمود : ايرانيان پشتوانه ما اهل بيت 
			اند .<br>
			حديث اطمينان پيامبر به فارس ها : ابو نعيم از ابوهريره روايت مى كند : 
			نزد رسول خدا (صلى الله عليه وآله) يادى از عجم شد ، حضرت فرمود : 
			بخدا قسم اطمينان من به آنها بيش از اطمينان به شما يا بعضى از شماست
			<a href="m.htm#204_">(204)</a> .<br>
			وابن أبى ليلى و حذيفه .<br>
			مسلم از ابو هريره روايت مى كند : هنگامى كه سوره جمعه نازل مى شد ، ما 
			نزد رسول خدا (صلى الله عليه وآله) نشسته بوديم ، وقتى حضرت اين آيه 
			را خواند : وآخرين منهم لما يلحقوا بهم . . . (و كسانى كه هنوز به 
			ايشان نپيوسته اند) شخصى پرسيد : يا رسول الله ! آنان كيانند ؟ حضرت 
			پاسخى نداد تا دوباره و سه باره سؤال كرد . سلمان فارسى هم آنجا بود . 
			حضرت دست بر شانه سلمان گذشت و فرمود : اگر ايمان در ثريا هم باشد ، 
			مردانى از اينان به آن خواهند رسيد <a href="m.htm#205_">(205)</a> .<br>
			احمد بن حنبل روايت مى كند : پيامبر (صلى الله عليه وآله) فرمود : 
			نزديك است كه خداوند متعال اطراف شما را از عجم پر كند ، آنان چون 
			شيرانى هستند كه نمى گريزند . با دشمنان شما مى جنگند و از غنائم شما 
			استفاده نمى كنند . <a href="m.htm#206_">(206)</a> اين روايت را ابو نعيم با اسناد مختلف از 
			حذيفه و سمرة بن جندب و عبدالله بن عمر روايت كرده است . 
			<a href="m.htm#207_">(207)</a> ابن 
			ابى الحديد روايت مى كند : اشعث بن قيس از ميان جمعيت خود را به على (عليه السلام) رساند و گفت : يا امير المؤمنين ! اين سرخ رويان 
			(يعنى 
			ايرانيان) كه اطراف ترا گرفته اند بر ما عرب ها غلبه كرده اند .<br>
			حضرت با پاى خود آهسته به منبر كوبيد . صعصعة بن صوحان گفت : ما را با 
			اشعث چه كار ؟ ! امروز امير المؤمنين درباره عرب سخنى خواهد گفت كه 
			هرگز گفته نخواهد شد . حضرت فرمود : كداميك از اين شكم پرستان بى شخصيت 
			كه مانند الاغ در رختخوابش مى غلطد و مانع هدايت مردم مى گردد ، عذر 
			مرا مى پذيرد ؟ ! آيا تو مى خواهى من آنها (ايرانيان) را برانم ؟ ! 
			اگر چنين كنم قطعاً نادان خواهم بود . قسم به كسى كه دانه را شكافت و 
			انسان را آفريد ، ايرانيان شما را براى بازگشت به دين خواهند كوبيد ، 
			چنانكه شما آنها را براى پذيرش دين كوبيديد . <a href="m.htm#208_">
			(208)</a>آنچه كه مربوط به 
			موضوع ماست نقش ايرانيان در عصر ظهور و قيام حضرت مهدى (عليه السلام) است كه در احاديث با اين عناوين نه گانه از آنها ياد شده است : قوم 
			سلمان ، اهل مشرق ، اهل خراسان ، صاحبان پرچم هاى سياه ، فارس ، اهل قم 
			، اهل طالقان كه غالباً مقصود از همه آنها يكى است .</font></p>
			<p style="margin: 0 25px" dir="rtl" align="justify">
			<font face="Tahoma" size="2"><br>
			<b><a name="ايرانيان_و_زمينه_سازى_ظهور">ايرانيان و زمينه سازى ظهور</a></b></font></p>
			<p style="margin: 0 25px" dir="rtl" align="justify">&nbsp;</p>
			<p style="margin: 0 25px" dir="rtl" align="justify">
			<font face="Tahoma" size="2">تمام منابع روايى شيعه و سنى اتفاق نظر 
			دارند كه ظهور امام زمان (عج) پس از نهضتى بوقوع خواهد پيوست كه 
			زمينه ساز ظهور حضرت است . در اين نهضت صاحبان درفش هاى سياه از ايران 
			، آماده كننده مقدمات فرمانروائى او هستند . و وجود دو شخصيتِ ايرانى 
			موعود ، يعنى سيد خراسانى ، يا هاشمى خراسانى و ياور او شعيب بن صالح 
			نقشى قابل توجه دارند . منابع حديث شيعه علاوه بر ايرانيان ، از يمنى 
			ها نيز بعنوان زمينه سازانِ ظهور حضرت نام برده اند . همچنانكه از 
			مجموعه احاديث مى توان وقوع يك حركت انقلابى قبل از ظهور را پيش بينى 
			كرد . مانند اين روايت كه در تفسير آيه : &quot; بعثنا عليكم عباداً لنا 
			أولى بأس شديد &quot; يعنى : گروهى از بندگان پيكارجوى خود را بر ضد شما 
			برانگيزيم ، چنين آمده است : آنان گروهى هستند كه خداوند قبل از قيام 
			قائم برانگيزد و به سراغ هر يك از قاتلان اهل بيت كه بروند او را به 
			قتل رسانند . <a href="m.htm#209_">(209)</a> و در حديثى كه &quot; ابان بن تغلب &quot; از امام صادق 
			(عليه السلام) نقل كرده ، آمده است : &quot; زمانى كه پرچم حق ظهور كند ، 
			اهل مشرق و مغرب بر آن نفرين كنند ! آيا مى دانى چرا ؟ گفتم خير . 
			فرمود : چون مردم قبل از ظهور با گروهى از اهل بيت او مواجه گردند . &quot; 
			پاورقى ---------<br>
			از اين روايت مى توان فهميد كه افرادى از بنى هاشم و پيروان آنها قبل 
			از ظهور حضرت ، نهضتى خواهند داشت . نويسنده كتاب &quot; يوم الخلاص &quot; اين 
			حديث را نقل كرده كه مى گويد : &quot; او مى آيد و براى خداوند ، شمشيرى است 
			از نيام كشيده شده &quot; . صاحب كتاب &quot; يوم الخلاص &quot; براى اين حديث پنج 
			منبع نقل كرده است كه من اين روايات را در اين منابع نيافتم ، آنچه 
			يافتم چنين است &quot; همراه او شمشيرى ست از نيام كشيده &quot; كتاب مذكور موارد 
			ديگرى را هم ذكر نموده كه سندى برايش نيافتم . بنابراين رواياتِ مربوط 
			به مقدمات ظهور ، سه دسته هستند : الف : رواياتِ مربوط به دولت 
			هواداران درفش هاى سياه كه شيعه و سنّى آن را نقل كرده اند .</font></p>
			<p style="margin: 0 25px" dir="rtl" align="justify">
			<font face="Tahoma" size="2"><br>
			ب : رواياتِ مربوط به ظهور حكومت يمنى كه فقط در منابع شيعه وارد شده و 
			شبيه اين روايات در برخى از منابع سنى ها آمده اما بيانگر ظهور يمانى 
			پس از ظهور حضرت مهدى (عليه السلام) است .<br>
			ج : رواياتى كه حاكى از ظهور زمينه سازان قيام حضرتند ، بى آنكه جزئيات 
			آنها را مشخص نمايند . اما بزودى بيان خواهيم كرد كه اين روايات بطور 
			كلى بر يارانِ ايرانى و يمنىِ آن حضرت منطبق است كه زمينه سازِ حكومتِ 
			آن حضرتند . وايات ، زمان روى كار آمدن حكومت يمنى ها را مشخص نموده و 
			آنرا سال ظهور حضرت و همزمان با خروج سفيانى يا نزديك به آن مى داند . 
			خروج سفيانى به منظور دشمنى با آن حضرت و از سرزمين شام يا منطقه اى در 
			نزديكى آن به وقوع خواهد پيوست كه بزودى جزئيات آن را بيان خواهيم كرد 
			. اما حكومت ايرانيان زمينه ساز ، به دو مرحله مشخص تقسيم مى شود : 
			مرحله اول ، آغاز نهضت آنان بدست مردى از قم كه شايد نهضت او سرآغاز 
			امر ظهور حضرت باشد چرا كه در روايت آمده كه &quot; آغازنهضت آن حضرت از 
			ناحيه مشرق است &quot; . مرحله دوم ، ظهور دو شخصيت موعود در بين ايرانيان 
			به نام سيد خراسانى و فرمانده نيروهاى او شعيب بن صالح است . در تعدادى 
			از روايات ، مشخص گرديده كه نهضت شعيب و خراسانى شش سال قبل از ظهور 
			حضرت مهدى (عليه السلام) است . از محمد بن حنفيه نقل شده كه : &quot; پرچم 
			سياه بنى عباس خروج كند سپس پرچم سياه ديگرى از خراسان ظاهر شود حاملان 
			آن درفش ها كلاه سياه و لباس سفيد بر تن دارند ، پيشاپيش آنان مردى است 
			كه او را صالح بن شعيب و يا شعيب بن صالح مى نامند و از قبيله بنى تميم 
			است ، آنان نيروهاى سفيانى را شكست داده و در بيت المقدس فرود آيند تا 
			مقدمات حكومت مهدى را فراهم آورند ، تعداد سيصد تن از شام به آنها 
			بپيوندند ، فاصله خروج او تا تحويل زمام امور به مهدى (عليه السلام) هفتاد و دو ماه است . &quot; 
			<a href="m.htm#210_">(210)</a> در مقابل اين احاديث ، روايات ديگرى 
			هست كه مى گويد ، ظاهر شدن خراسانى و شعيب همزمان با ظاهر شدن يمانى و 
			سفيانى است ، از امام امام صادق (عليه السلام) روايت شده كه فرمود : 
			&quot; خروج خراسانى ، سفيانى و يمانى در يك سال و يك ماه و يك روز واقع شود 
			، درفش يمانى در بين اين پرچمها از همه هدايت گرتر است ، او مردم را به 
			حق دعوت كند &quot; <a href="m.htm#211_">(211)</a> از امام باقر (عليه السلام) نقل شده كه فرمود 
			: &quot; خروج سفيانى ، يمانى و خراسانى در سال ، ماه و روز واهد بود ، نظم 
			و ترتيب آنها همچون دانه هاى تسبيح ، پى درپى است ، در آن زمان مشكلات 
			از همه سو روى آورند ، واى بر كسى كه با آنان به مخالفت برخيزد . در 
			ميان پرچمها ، پرچمى هدايتگر از يمانى نسخه خطى ابن حماد ص 84 
			و قريب به همين مضمون در ص 74 .<br>
			<br>
			نيست . آن پرچم ، پرچم هدايت است چرا كه به سوى مولاى شما دعوت كند &quot; . 
			<a href="m.htm#212_">(212)</a> اين روايت ها به خاطر محكم بودن سندشان بر روايت هاى ديگر 
			برترى دارند ، مخصوصاً روايت آخر كه سندش صحيح است و آنرا ابو بصير از 
			امام پنجم نقل كردهاست .شايد منظور از خروج اين سه نفر به ترتيب ، 
			مانند دانه هاى تسبيح ، با آنكه در يك روز واقع مى شود اين است كه 
			انگيزه هاى خروج آنها با هم ارتباط سياسى دارد . البته آغاز خروج آنان 
			در يك روز است ، اما ترتيب جنبش آنان و استحكام امورشان مانند مهره هاى 
			تسبيح ، يكى پس از ديگرى واقع مى شود .</font></p>
			<p style="margin:0 20px; " align="justify" dir="rtl">&nbsp;</p>
			<hr color="#0584A3">
			<p style="margin: 0 20px" align="justify" dir="rtl">
			<a href="22.htm"><img border="0" src="image/1.png" align="left" width="49" height="42"></a></p>
			<p style="margin:0 20px; " align="justify" dir="rtl">
			<a href="24.htm">
			<img border="0" src="image/0.png" width="50" height="42"></a></p>
		</blockquote></div>