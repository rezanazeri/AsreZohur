<head>
<link href="image/4.png" rel="shortcut icon"><meta http-equiv="Content-Type" content="text/html; charset=utf-8" />
<meta http-equiv="Content-Type" content="text/html; charset=UTF-8">
<title>عطرظهور :: www.ghafase.blogsky.com</title>
<style type="text/css">
a { text-decoration: none; color:#033f4d; }
body { margin: 10px; padding: 0; background-color: #dasd; font-family: Tahoma; font-size: 10pt; text-align: center; ext-decoration: none; }	
A:hover {color: #0584a3; font-family: Tahoma; font-size: 10pt; border-radius: 10px;}
.post { margin-bottom: 10px; padding-bottom: 10px; background-image: url('image/back.gif'); direction: rtl; border-radius: 10px; }
</style>
	
	
<div id="main">
	<div class="post" align="center">
		<blockquote>
			<p align="right" style="margin-top: 0; margin-bottom: 0">&nbsp;</p>
			<p align="left" style="margin-top: 0; margin-bottom: 0">
			<img border="0" src="image/Untitled-1.png"></span></p>
			<p align="left" style="margin-top: 0; margin-bottom: 0">&nbsp;</p>
			<hr color="#0584A3">
			<p style="margin: 0 25px" dir="rtl" align="justify">&nbsp;</p>
			<p style="margin: 0 25px" dir="rtl" align="justify">
			<font face="Tahoma" size="2"><b>
			<a name="روايت_پرچم_هاى_سياه_از_خراسان_تا_قدس">روايت پرچم هاى سياه از خراسان تا قدس</a></b></font></p>
			<p style="margin: 0 25px" dir="rtl" align="justify">
			<font face="Tahoma" size="2"><br>
			اين روايت را عده اى از علماى سنى مانند ترمذى در كتاب سنن ج 3 ص 362 و 
			احمد بن حنبل در مسند و ابن كثير در كتاب نهايه و بيهقى در كتاب دلائل 
			نقل كرده اند و ابن صديق مغربى در رساله خود كه در ردّ ابن خلدون نوشته 
			، آنرا صحيح دانسته . عبارت حديث اين است : &quot; درفش هاى سياه از خراسان 
			بيرون آيند كه چيزى جلودارشان نيست تا در ايلياء (قدس) به اهتزاز 
			درآيند &quot; . شبيه اين روايت در منابع شيعه روايت شده و احتمال دارد كه 
			اين روايت جزئى از روايتِ قبلى باشد <a href="m.htm#225_">(225)</a> . معناى حديث ، روشن و 
			حاكى از تحرّك نظامى و پيشروى نيروها از ايران به سوى قدس است كه بيت 
			ايل و ايلياء نيز ناميده مى شود .<br>
			نويسنده مجمع البحرين گفته است كه &quot; إيل به زبان عبرى و يا سريانى ، 
			نامى از نام هاى خداوند بزرگ است و كلماتى مانند جبرائيل ، ميكائيل و 
			اسرافيل به معناى عبدالله و تيم الله (بنده خدا) و مانند اينها است . 
			و ايل همان بيت المقدس است . و گفته شده بيت ايل به معناى خانه خدا است 
			چون كلمه ايل به لغت عبرانى يعنى خدا &quot; ودر كتاب شرح قاموس گفته است كه 
			&quot; كلمه ايليا نام شهر بيت المقدس است &quot; .<br>
			محدثان تصريح كرده اند كه مراد از اين درفش هاى وعده داده شده ، پرچم 
			هاى عباسيان نيست (شعار دولت عباسيان ، لباس و پرچم هاى سياه بود) ابن كثير در كتاب نهايه حاشيه اى بر اين روايت زده و مى گويد : &quot; اين 
			درفش ها آنهائى نيست كه بوسيله ابو مسلم خراسانى بر افراشته و حكومت 
			بنى اميه را برانداخت ، بلكه درفش هاى سياه ديگرى است كه همراه مهدى (عليه السلام) خواهد آمد
			<a href="m.htm#226_">(226) </a>&quot; .<br>
			برخى روايات كه از پيامبر (صلى الله عليه وآله) نقل شده ، بين درفش 
			هاى عباسيان كه مسير و هدفشان دمشق بوده و پرچمهاى ياران مهدى (عليه 
			السلام) كه هدفشان قدس است ، فرق گذاشته اند . از آن جمله روايتى است 
			كه ابن حماد از محمد بن حنفيه و سعيد بن مسيب نقل كرده كه گفت : پيامبر 
			(صلى الله عليه وآله) فرمود : &quot; درفش هايى از ناحيه مشرق به اهتزاز 
			درآيد كه مربوط به بنى عباس است و تا زمانى كه اراده خداوند تعلق گيرد 
			، باقى خواهد بود . سپس درفش هاى سياه <br>
			<br>
			كوچكى از ناحيه مشرق بيرون آيد و با مردى از نسل ابو سفيان و لشكريانش 
			مبارزه كند و مردم را به طاعت مهدى سوق دهد . &quot; 
			<a href="m.htm#227_">(227)</a> بنى عباس در 
			نهضتشان تلاش كردند تا روايات درفش هاى سياه را به سود خود بر ضدّ بنى 
			اميه معنا كنند و به مردم بقبولانند كه جنبش ، حكومت و درفش هاى 
			برافراشته آنان همان چيزى است كه در روايات پيامبر (صلى الله عليه 
			وآله) بشارت داده شده و مهدى (عليه السلام) از خاندان آنهاست ، از 
			همين رو ابو جعفر منصور عباسى پسرش را مهدى نام گذاشت و سعى فراوان 
			نمود تا قضات و راويان گواهى دهند كه اوصاف حضرت مهدى كه از پيامبر (صلى الله عليه وآله) نقل شده بر پسرش منطبق است . . . . سرگذشت 
			عباسيان در ادعاى مهدويت و انتخاب پرچم و لباسهاى سياه در كتب تاريخ 
			ضبط شده است اين ترفند عباسيان در اوائل ، مقدارى به سود آنها تمام شد 
			، اما اين حيله گرى به سرعت توسط دانشمندان ، راويان حديث و امامان (عليهم السلام) كشف و حقيقت ، روشن گرديد . زيرا هيچيك از آنان داراى 
			صفات حضرت مهدى (عليه السلام) نبودند و آنچه را پيامبر (صلى الله 
			عليه وآله) وعده فرموده بود بدست آنان تحقق نيافت و هيچكدام نتوانستند 
			حتى در كاخ خود عدالت را برقرار سازند ! به گفته برخى روايات ، آخرين 
			خلفاى عباسى معترف بودند كه مسأله ادعاى مهدويّت پدران آنها از ريشه و 
			اساس جعلى و دروغ بوده است .<br>
			به نظر مى رسد ادعاى مهدويت در حوادث پايانى قرن اول هجرى زمينه مناسبى 
			داشته ، زيرا مسلمانان تحت سلطه بنى اميه سختى هاى زيادى را متحمل و 
			عملا مظلوميت اهل بيت (عليهم السلام) را لمس مى كردند ، بهمين جهت 
			نقل رواياتى از پيامبر (صلى الله عليه وآله) مبنى بر مظلوميت اهل بيت 
			و بشارت به ظهور حضرت مهدى (عليه السلام) در بين آنان متداول گشت . و 
			همين موضوع زمينه مناسبى براى ادعاى مهدويت عده زيادى از بنى هاشم و 
			ديگران گرديد . مانند موسى بن طلحة بن عبيدالله . ظاهراً عبدالله بن 
			حسن مثنّى از زبر دست ترين افرادى بود كه براى فرزند خود محمد ادعاى 
			مهدويت نمود . او براى فرزندش از زمان تولد و طفوليت برنامه ريزى دقيق 
			كرد و نام وى را محمد گذاشت ، چرا كه مى دانست حضرت مهدى (عليه السلام) هم نام پيامبر 
			(صلى الله عليه وآله) است و سپس او را تحت تربيت و 
			مراقبت ويژه قرار داد و از چشم مردم پنهان نگه داشت و با اشاعه افسانه 
			هائى پيرامون فرزندش او را همان مهدى موعود معرفى كرد در كتاب مقاتل 
			الطالبيين ص 239 آمده است : &quot; (محمد) فرزند عبدالله بن حسن كه از 
			كودكى از ديد مردم پنهان بود ، مردم را به سوى خويش فرا مى خواند و خود 
			را به آنان مهدى معرفى مى كرد &quot; . سپس مى گويد : &quot; به زبان مردم افتاد 
			كه محمد را مهدى صدا بزنند &quot; <a href="m.htm#228_">(228)</a> عباسيان نيز قبل از آنكه از هم 
			پيمانان حسنى خود روى گردان شوند ، همين ادعا را ترويج مى كردند . از 
			عمير بن فضل خثعمى روايت شده است كه گفت : &quot; در يكى از روزها كه محمد 
			فرزند عبدالله بن حسن مثنى از منزل پدرش خارج مى شد ، منصور عباسى را 
			ديدم كه با غلام سياه و اسبش جلو در ايستاده بود ، منصور انتظار محمد 
			را مى كشيد همينكه او خارج شد منصور برخاست و ردايش را گرفت تا سوار 
			اسب شود ، سپس لباس او را روى زين اسب مرتب نمود تا محمّد از آنجا دور 
			شد ، من منصور را مى شناختم ولى محمد را نمى شناختم از منصور سؤال كردم 
			: او كيست كه اين همه احترامش كردى ؟ ركابش را گرفته و لباسش را مرتب 
			نمودى ؟ گفت : آيا او را نمى شناسى ؟ گفتم نه . گفت اين شخص محمد فرزند 
			عبدالله بن حسن بن حسن ، مهدى ما اهل بيت است &quot; .<a href="m.htm#229_"> 
			(229)</a><br>
			<br>
			به احتمال قوى عباسيان ادعاى مهدويت را ، از هم پيمانان و شركاء حسنى 
			آموختند تا از آن در مبارزات خود عليه بنى اميه استفاده كنند كه در 
			اينجا محل بحث آن نيست . اما به هر حال نزد راويان و تاريخ نويسان ، 
			شكى نيست كه درفش هاى سياهى كه در اين روايت و روايت هاى ديگر وعده 
			داده شده ، پرچمهايى ست كه مهيا كننده ظهور حضرت مهدى (عليه السلام) است . حتى اگر روايات پرچمهاى بنى عباس را صحيح بدانيم . چون گفتيم كه 
			روايات ، بين اين دو پرچم فرق گذاشته و واقعيت امر نيز چنين است كه 
			مهدى مورد ادعاى عباسيان و ديگران با ويژگى هاى امام زمان (عج) تطبيق 
			ندارد و از طرفى اشاره نموديم كه مسير و هدف درفش هاى عباسيان دمشق و 
			مسير پرچمداران و ياران حضرت مهدى (عليه السلام) قدس شريف خواهد بود 
			.<br>
			گرچه اين روايت ، ماجراى درفش هاى سياه را مختصر بيان كرده اما در عين 
			حال رسيدن به هدف را در آن مژده داده است ، هر چند كه دشوارى هاى 
			فراوانى در راه رسيدن آنها به قدس وجود داشته باشد . زمان ظهور اين 
			پرچمها در اين روايت ذكر نشده اما روايات ديگر مى گويند : رهبرى اين 
			درفش ها بعهده صالح بن شعيب موعود است . از محمد بن حنفيه چنين نقل شده 
			: &quot; درفش هاى سياهى به اهتزاز درآيد كه مربوط به بنى عباس است ، سپس 
			پرچمهاى ديگرى از سوى خراسان به اهتزاز درآيد كه حاملان آن كلاه هاى 
			سياه و لباسهاى سفيد بر تن دارند ، پيشاپيش آنان مردى است بنام صالح از 
			قبيله تميم ، طرفداران سفيانى را شكست دهند . تا در بيت المقدس فرود 
			آيند وپايگاه دولت مهدى (عليه السلام) را فراهم آورند &quot; . 
			<a href="m.htm#300_">(300)</a> به 
			نظر مى رسد كه مراد از اين حركت به طرف قدس ، حمله حضرت مهدى (عليه 
			السلام) براى آزادى فلسطين و قدس است ، اما احتمال دارد كه منظور ، 
			آغاز حركت خراسانيها به سوى قدس باشد . حركتى كه قبل از ظهور صورت مى 
			پذيرد .</font></p>
			<p style="margin: 0 25px" dir="rtl" align="justify">&nbsp;</p>
			<p style="margin: 0 25px" dir="rtl" align="justify"><b>
			<font face="Tahoma" size="2"><a name="روايت_گنجهاى_طالقان">روايت گنجهاى طالقان</a></font></b></p>
			<p style="margin: 0 25px" dir="rtl" align="justify">
			<font face="Tahoma" size="2"><br>
			پيرامون اين مطلب ، حديثى از منابع سنى ها از حضرت على (عليه السلام) 
			نقل شده است كه فرمود : &quot; آفرين بر طالقان ، خداوند را در آن گنج هايى 
			ست اما نه از جنس طلا و نقره بلكه در آن سرزمين مردانى ست كه خدا را 
			آنطور كه شايسته معرفت است شناخته اند . آنان ، ياران مهدى آخر 
			الزمانند &quot; <a href="m.htm#301_">(301) </a>و در روايتى ديگر آمده است : &quot; پر افتخار باد 
			طالقان ! &quot; <a href="m.htm#302_">(302)</a> همين مطلب با لفظ ديگرى در كتاب هاى شيعه نيز موجود 
			است . <a href="m.htm#303_">(303)</a> از امام صادق (عليه السلام) نقل شده است كه فرمود : &quot; 
			خداوند را در طالقان گنج هايى است كه نه طلاست و نه نقره بلكه درفش 
			هايى ست كه تاكنون به اهتزاز در نيامده . در آن خطّه مردانى هستند كه 
			قلب هايشان مانندپاره هاى آهن ، محكم و نستوه است و نسبت به ذات مقدس 
			خداوند ترديدى در آنها راه نمى يابد ، شديدتر از آتش اند اگر بر كوه 
			حمله ور شوند آن را از جاى بر كنند ، آهنگ هر ديارى نمايند چون عقاب بر 
			آن فرود آيند و آن را منهدم سازند ، آنان وجود مبارك امام را پروانهوار 
			در ميان گرفته و به هنگام خطر ، از وجود مقدس او با جان خود محافظت 
			كنند . شبها را به نماز و مناجات سپرى كنند و روزها سوارانِ كارزارند . 
			زاهدانِ شب و شيران روزند . آنان (در اطاعت از امام) مطيع تر از 
			كنيزان ، در برابر مولاى خويش اند ، درخشان چون چراغهاى پرنوراند . 
			گويا بر دلهايشان چلچراغى آويخته اند . از بيم خدا دل نگران اما شهادت 
			طلب اند و آرزوى كشته شدنِ در راه خدا را دارند شعارشان ، خونخواهى 
			سالار شهيدان حسين (عليه السلام) است ، هنگامى كه به پيش مى تازند 
			رعب و وحشتى عظيم فرسنگها جلوتر از آنان در قلبهاى دشمنان جاى گيرد ، 
			گروه گروه بسوى حق بشتابند ، بواسطه اين رادمردان ، خداوند امامِ بر حق 
			(مهدى (عليه السلام)) را يارى فرمايد . &quot; <a href="m.htm#304_">(304)</a> قبلا تصور مى 
			كردم كه منظور از طالقان در اين روايت منطقه اى است در دامنه رشته 
			كوههاى البرز در صد كيلومترى شمال غرب تهران . منطقه اى كه از تعدادى 
			روستا تشكيل شده و به نام طالقان مشهور است ، و در آنجا شهرى بزرگ وجود 
			ندارد . مرحوم سيد محمود طالقانى كه از شخصيتهاى انقلاب ايران بود نيز 
			اهل همين منطقه است . قابل ذكر است كه در منطقه طالقان ويژگيهاى زيادى 
			از صفا ، صميميت ، تقوى و علاقه به قرآن و آموختن آن به ديگران از 
			ديرباز وجود داشته است حتى عده اى از مردم شمال ايران و ساير نقاط براى 
			انتخاب معلم قرآن به مردم منطقه طالقان مراجعه مى كنند .<br>
			اما بعد از بررسى رواياتِ طالقان ، بنظرم بهتر رسيد كه شايد مراد از 
			اهل طالقان اهل ايران باشد نه منطقه جغرافيائى طالقان ، اما اينكه 
			روايات ، ايرانيان را بنام اهالى طالقان ناميده اند ، شايد به دليل 
			ويژگيهاى جغرافيائى و يا خصوصيات اخلاقى و دينى اهالى آن سامان باشد .<br>
			رواياتِ مربوط به طالقان ، از مجموعه اى از ياران خاص حضرت مهدى (عليه 
			السلام) سخن مى گويند ، ولى تعداد آنها را مشخص نمى كنند اما قطعاً 
			جمعى از ياران آن حضرت از ميان آنان خواهد بود .<br>
			روايات ، صفات برجسته اى براى اين اولياء خدا و ياران حضرت بيان نموده 
			و تأييد و گواهى والايى از امامان (عليهم السلام) در حق آنان صادر 
			كرده از جمله اينكه آنها را عارفان الهى و اهل بصيرت و يقين و داراى 
			شجاعت بى نظير در ميدان نبرد معرفى كرده كه شهادت در راه خدا را دوست 
			دارند و از او مى خواهند كه شهادت در راهش را نصيبشان گرداند ، آنان 
			دوستداران واقعى ابا عبدالله الحسين (عليه السلام) اند و شعارشان 
			خونخواهى آن بزرگوار و به ثمر رساندنِ هدفِ قيام آن حضرت است . اعتقاد 
			آنان نسبت به حضرت مهدى (عليه السلام) عميق و علاقه آنان به آن حضرت 
			فوق العاده است ، اين صفات از ويژگى هاى شيعيان و از جمله مردم ايران 
			است .</font></p>
			<p style="margin:0 20px; " align="justify" dir="rtl">&nbsp;</p>
			<hr color="#0584A3">
			<p style="margin: 0 20px" align="justify" dir="rtl">
			<a href="25.htm"><img border="0" src="image/1.png" align="left" width="49" height="42"></a></p>
			<p style="margin:0 20px; " align="justify" dir="rtl">
			<a href="27.htm">
			<img border="0" src="image/0.png" width="50" height="42"></a></p>
		</blockquote></div>